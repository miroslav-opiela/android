# Hodnotenie

Cieľom je, aby každý mal na konci vytvorenú svoju vlastnú Android aplikáciu. Dostatočne kvalitná aplikácia v Kotline alebo Jave si zaslúži jednotku. Po dohode je možné urobiť alternatívny projekt (napr. napísať testy k nejakým aplikáciam) - pričom viete získať najlepšiu známku trojku.

## 1. polrok

#### Aktivity:

* november- december (podľa harmonogramu): prezentovanie prehľadovej témy - výber tém bude na konci októbra. 
* začiatok novembra - predstavenie témy projektu a základnej funkcionality. Ukážete 3 podobné aplikácie na google play (niečo, čo má aspoň časť funkcionality podobnú s vašou aplikáciou).
* začiatok decembra -  predstavenie návrhu UI/UX vašej aplikácie - na papier alebo v nejakom programe. Očakávajú sa minimálne 3 netriviálne aktivity/fragmenty + 1 používateľský scenár.
* polovica januára - prezentovanie aktuálneho stavu aplikácii

#### Známka za 1. polrok:

Na aplikáciu v 1. polroku sú nasledovné požiadavky:

1. MVP (minimal viable product) - aplikácia musí byť funkčná, hoci s obmedzenou funkcionalitou
2. práca s dátami (prioritne databáza) - ktorá rešpektuje architektúru ModelView, Repository, (+ LiveData)
3. nejaká feature (môžu byť notifikácie alebo čokolvek iné netriviálne)

##### Známka

1: prezentácie + splnené všetky 3 požiadavky 

2: prezentácie + splnené ľubovoľné 2 požiadavky

3: prezentácie + splnená 1 požiadavka

4: prezentácie

## 2. polrok

#### Aktivity:

* polovica februára - prezentovanie finálnej verzie aplikácie

#### Známka za 2. polrok:

Na aplikáciu v 2. polroku sú nasledovné požiadavky (ako nadstavba ):

1. aplikácia je plne funkčná (bez toho aby neočakávane neprestala pracovať).
2. layout - nech to vyzerá dobre a v súlade s Android odporúčaniami
3. nejaká feature (iná ako za 1. polrok)

Známka bude udelená podľa kvality aplikácie. Štandardne platí, že plne funkčná aplikácia dostane 1-2 (podľa splnených požiadaviek). Aplikácia, ktorá nebude plne funkčná získa známku 2-4 podľa kvality.

## Prehľadová téma na spracovanie  
Cieľom je oboznámiť spolužiakov (a vyučujúceho) s nejakou oblasťou, ktorú pravdepodobne preberať nebudeme, ale je fajn mať o nej nejaký základný prehľad.

**Zoznam tém:**

+ Android vs. iOS z pohľadu vývojára (napr. má iOS aktivity, životný cyklus a pod...?)
+ Google Play  
+ Android 11 novinky  
+ iné platformy - Android TV, Android Auto, Wear OS  
+ testovanie  
+ security/privacy  
+ performance (napr. ako šetriť baterku)  
+ UI prehľad - material design, slices ...
+ *ďalšie témy môžeme doplniť*

Výber tém žrebovaním prebehne na konci októbra.  Následne budete mať priestor vybrať si termín prezentovania.
Každý mi môžete poslať svoje top 3 preferované témy.

Žreb 1. kolo: každej téme sa priradí 1x "lístoček s menom študenta" zo zatiaľ nevyžrebovaných študentov. Ak je táto téma medzi vašimi top 3, tak zýšite svoju šancu - top 1 téma pridáva 3x "lístoček", top 2 téma 2x a top 3 téma 1x "lístoček".  
Žreb 2. kolo: ak vaše meno nebolo vyžrebované a už sú všetky témy obsadené, v 2. kole sa vyžrebuje téma z tých, kde je jeden študent a rovnakým spôsobom ako v 1. kole sa pridelí ďalší študent.  
Rozsah prezentovania je 7-15 minút. Ak ste dvaja na jednu tému tak 10-25 minút.

