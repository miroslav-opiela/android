# Hodnotenie

Cieľom je, aby každý mal na konci vytvorenú svoju vlastnú Android aplikáciu. Dostatočne kvalitná aplikácia v Kotline alebo Jave si zaslúži jednotku. Po dohode je možné urobiť alternatívny projekt (napr. napísať testy k nejakým aplikáciam) - pričom viete získať najlepšiu známku trojku.

## 1. polrok

Minimálna požiadavka na hodnotenie iné ako 5 - prezentácia priradenej témy.

#### Aktivity:

* november- december (podľa harmonogramu): prezentovanie prehľadovej témy
* do 6. 12.  - predstavenie témy projektu a základnej funkcionality.Predstavenie návrhu UI/UX vašej aplikácie - na papier alebo v nejakom programe. 
* polovica januára - prezentovanie aktuálneho stavu aplikácii - termín dohodneme, aby sa stihli udeliť známky za 1. polrok. Ak by to nevyšlo priamo na hodine, pošlete mi video. Teda prezentovanie pozostáva z troch častí:
  * kód dostupný v gitlabe
  * ukážka - buď live na hodine alebo natočenie krátkeho videa, kde ukážete ako aplikácia funguje
  * odpovedanie na otázky 


#### Známka za 1. polrok:

Na aplikáciu v 1. polroku sú nasledovné požiadavky:

1. MVP (minimal viable product) - aplikácia musí byť funkčná, hoci s obmedzenou funkcionalitou. Teda nesmú tam byť napr. buttony ktoré nefungujú, aplikácia nesmie spadnúť a vyhodiť výnimku a pod.
2. práca s dátami (prioritne databáza) - ktorá rešpektuje architektúru ModelView, Repository, (+ LiveData)
3. nejaká feature (môžu byť notifikácie alebo čokolvek iné netriviálne) - vo všeobecnosti niečo, čo ste si museli naštudovať/dotvoriť samostatne a nie iba kopírovaním kódu, ktorý sme robili spoločne

##### Známka

1: prezentácie + splnené všetky 3 požiadavky 

2: prezentácie + splnené ľubovoľné 2 požiadavky

3: prezentácie + splnená 1 požiadavka

4: prezentácie

## 2. polrok

Minimálna požiadavka na hodnotenie iné ako 5 - aplikácia. Ak aplikáciu robiť nebudete, môžete sa s mnou dohodnúť na alternatíve.

#### Aktivity:

* polovica februára - prezentovanie finálnej verzie aplikácie. Podľa kalendára budeme mať poslednú hodinu 18.2.2022. Preferujem, aby boli aplikácie odovzdané do toho času. Technicky ale známku dostávate až v júni - individuálne sa vieme dohodnúť na neskoršom termíne. Typicky v trvaní jarných prázdnin, čiže do konca februára. Vo vážnejších prípadoch (choroba a pod.) aj neskôr.

#### Známka za 2. polrok:

Na aplikáciu v 2. polroku sú nasledovné požiadavky (ako nadstavba toho, čo bolo hodnotené v 1. polroku):

1. aplikácia je plne funkčná (bez toho aby neočakávane neprestala pracovať).
2. layout - nech to vyzerá dobre a v súlade s Android odporúčaniami
3. nejaká feature (iná ako za 1. polrok) - niečo, čo ste si mali naštudovať

Známka bude udelená podľa kvality aplikácie. Štandardne platí, že plne funkčná aplikácia dostane 1-2 (podľa splnených požiadaviek a rozsahu). Aplikácia, ktorá nebude plne funkčná získa známku 2-4 podľa kvality.

## Prehľadová téma na spracovanie  
Cieľom je oboznámiť spolužiakov (a vyučujúceho) s nejakou oblasťou, ktorú pravdepodobne preberať nebudeme, ale je fajn mať o nej nejaký základný prehľad. Prezentácia v trvaní zhruba 10 minút.

**Zoznam tém:**

1. Android 12 novinky
2. Google Play - o publikovaní aplikácie na google play
3. Android vs. iOS z pohľadu vývojára - základné rozdiely
4. iné platformy - Android TV, Android Auto, Wear OS
5. testovanie v Androide
6. security/privacy
7. performance (napr. ako šetriť baterku)
8. UI prehľad - rôzne widgety a prvky
9. Material design princípy
10. Profilovanie aplikácie v Android Studio (sledovanie zaťaženia    procesora, pamäte a iných ukazovateľov)
11. Gradle a buildovanie aplikácie
12. Vývoj hier pre Android - prehľad herných enginov
13. Najpodstatnejšie zmeny a novinky v posledných verziách Androidu    (napr. Android 9, 10, 11)
14. Senzory v smartfónoch a získané údaje
15. Build for  billions - teda podpora roznych telefonov, roznych jazykov a pod.
